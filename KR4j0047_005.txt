# -*- mode: mandoku-view; -*-
#+TITLE: 白石道人歌曲
#+DATE: 2015-08-25 00:48:29.233321
#+PROPERTY: ID KR4j0047
#+PROPERTY: BASEEDITION WYG    
#+PROPERTY: JUAN 别集
<pb:KR4j0047_WYG_005-1a>¶
欽定四庫全書¶
　白石道人歌曲別集¶
　　　　　　　　　　　　　宋　姜夔　撰¶
　　　小重山令¶
　　　　趙郎中謁告迎侍太夫人將來都下予喜為¶
　　　　作此曲¶
寒食飛紅滿帝城慈烏相對立柳青青玉階端笏細陳¶
情天恩許春盡可還京　鵲報倚門人安輿扶上了更¶
<pb:KR4j0047_WYG_005-1b>¶
親擎看花攜樂緩行程爭迎處堂下拜公卿¶
　　　念奴嬌¶
　　　　毁舍後作¶
昔遊未逺記湘臯聞瑟澧浦捐㻡因覔孤山林處士來¶
踏梅根殘雪獠女供花傖兒行酒卧看青門轍一丘吾¶
老可憐情事空切　曽見海作桑田仙人雲表笑汝真¶
癡絶説與依依王謝燕應有涼風時節越只青山吳惟¶
芳草萬古皆沈滅繞枝三匝白頭歌盡明月¶
<pb:KR4j0047_WYG_005-2a>¶
　　　卜算子¶
　　　　吏部梅花八詠䕫次韻¶
江左詠梅人夢繞青青路因向凌風臺下看心事還將¶
與　憶別庾郎時又過林逋處萬古西湖寂寞春惆悵¶
誰能賦¶
　　　又¶
月上海雲沈鷗去吳波迥行過西泠有一枝竹暗人家¶
靜　又見水沈亭舉目悲風景花下鋪氊把一盃緩飲¶
<pb:KR4j0047_WYG_005-2b>¶
春風影(西泠橋在孤山之西水/沈亭在孤山之北亭廢)¶
　　　又¶
蘚榦石斜妨玉蕊松低覆日暮冥冥一見來略比年時¶
瘦　涼觀酒初醒竹閣吟纔就猶恨幽香作許慳小遲¶
春心透(涼觀在孤山之麓南北梅/最竒竹閣在涼觀西今廢)¶
　　　又¶
家在馬城西曽賦梅屏雪梅雪相兼不見花月影玲瓏¶
徹　前度帶愁看一晌和愁折若使逋仙及見之定自¶
<pb:KR4j0047_WYG_005-3a>¶
成愁絶(馬城在都城西北/梅屏甚見珍愛)¶
　　　又¶
摘蕊暝禽飛倚樹懸冰落下竺橋邊淺立時香已漂流¶
却　空逕晩烟平古寺春寒惡老子㝷花第一番常恐¶
吳兒覺(下竺寺前磵石/上風景甚妙)¶
　　　又¶
緑萼更横枝多少梅花様惆悵西村一塢春開過無人¶
賞　細草藉金輿歲歲長吟想枝上么禽一兩聲猶似¶
<pb:KR4j0047_WYG_005-3b>¶
宫娥唱(緑萼横枝皆梅別種凡二十許名/西村在孤山後梅皆阜陵時所種)¶
　　　又¶
象筆帶香題龍笛吟春咽楊柳嬌癡未覺愁花管人離¶
別　路出古昌源石瘦冰霜潔折得青鬚碧蘚花持向¶
人間説(越之昌源古/梅妙天下)¶
　　　又¶
御苑接湖波松下春風細雲緑峩峩玉萬枝別有仙風¶
味　長信昨來看憶共東皇醉此樹娑娑一惘然苔蘚¶
<pb:KR4j0047_WYG_005-4a>¶
生春意(聚景官梅皆植之高松之下花䕃歲久萼盡緑/夔舊觀梅於彼所聞於園官者如此末章及之)¶
　　　洞仙歌¶
　　　　黄木香贈辛稼軒¶
花中慣識壓架玲瓏雪乍見緗㽔間琅葉恨春風將了¶
染額人歸留得箇裊裊垂香帶月　鵞兒真似酒我愛¶
幽芳還比酴醿又嬌絶自種古松根待看黄龍亂飛上¶
蒼髯五鬛更老仙添與筆端春敢喚起桃花問誰優劣¶
　　　驀山溪¶
<pb:KR4j0047_WYG_005-4b>¶
　　　　詠柳¶
青青官柳飛過雙雙燕樓上對春寒捲珠簾瞥然一見¶
如今春去香絮亂因風霑徑草惹牆花一一教誰管¶
陽關去也方表人腸斷幾度拂行軒念衣冠尊前易散¶
翠眉織錦紅葉浪題詩烟渡口水亭邊長是心先亂¶
　　　永遇樂¶
　　　　次韻辛克清先生¶
我與先生夙期巳久人間無此不學楊郎南山種豆十¶
<pb:KR4j0047_WYG_005-5a>¶
一徵㣲利雲霄直上諸公袞袞乃作道邊苦李五千言¶
老來受用肯教造物兒戲　東崗記得同來胥宇歲月¶
幾何難計柳老悲桓松高對阮未辦為鄰地長干白下¶
青樓朱閣往往夢中槐蟻却不如窪尊放滿老夫未醉¶
　　　虞美人¶
　　　　括蒼烟雨樓石湖居士所造也風景似越之¶
　　　　蓬萊閣而山勢環繞峰嶺高秀過之觀居士¶
　　　　題顔且歌其所作虞美人夔亦作一解¶
<pb:KR4j0047_WYG_005-5b>¶
闌干表立蒼龍背三面攙天翠東遊纔上小蓬萊不見¶
此樓烟雨未應囘　而今指㸃來時路却是冥濛處老¶
仙鶴馭幾時歸未必山川城郭是耶非¶
　　　永遇樂¶
　　　　北固樓次稼軒韻¶
雲隔迷樓苔封很石人向何處數騎秋烟一篙寒汐千¶
古空來去使君心在蒼厓緑嶂苦被北門留住有尊中¶
酒差可飲大旗盡繡熊虎　前身諸葛來遊此地數語¶
<pb:KR4j0047_WYG_005-6a>¶
便酬三顧樓外冥冥江臯隱隱認得征西路中原生聚¶
神京耆老南望長淮金鼓問當時依依種柳至今在否¶
　　　水調歌頭¶
　　　　富覽亭永嘉作¶
日落愛山紫沙漲省潮囘平生夢遊不到一葉眇西來¶
欲訊桑田成海人世了無知者魚鳥兩相猜天外玉笙¶
杳子晉只空臺　倚闌干二三子總仙才爾歌逺遊章¶
句雲氣入吾杯不問王郎五馬頗憶謝生雙屐處處長¶
<pb:KR4j0047_WYG_005-6b>¶
青苔東望赤城近吾興亦悠哉¶
　　　漢宫春¶
　　　　次韻稼軒¶
雲曰歸歟縱垂天曳曳終反衡廬揚州十年一夢俛仰¶
差殊秦碑越殿悔舊遊作計全疎分付與高懷老尹管¶
弦絲竹寧無　知公愛山入剡若南㝷李白問訊何如¶
年年雁飛波上愁亦關予臨臯領客向月邊攜酒攜鱸¶
今但借秋風一陣公歌我亦能書¶
<pb:KR4j0047_WYG_005-7a>¶
　　　又¶
　　　　次韻稼軒蓬萊閣¶
一顧傾吳苧蘿人不見烟杳重湖當時事如對奕此亦¶
天乎大夫仙去笑人間千古須臾有倦客扁舟夜泛猶¶
疑水鳥相呼　秦山對樓自綠怕越王故壘時下樵蘇¶
只今倚闌一笑然則非與小叢解唱倩松風為我吹竽¶
更坐待千巖月落城頭眇眇啼烏¶
　¶
<pb:KR4j0047_WYG_005-7b>¶
　¶
　¶
　¶
　¶
　¶
　¶
　¶
　白石道人歌曲别集¶
